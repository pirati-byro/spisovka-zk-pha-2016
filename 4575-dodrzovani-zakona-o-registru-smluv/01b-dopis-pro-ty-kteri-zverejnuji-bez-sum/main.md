---
title:      Zveřejňování smluv dle zákona č. 340/2016 Sb., o registru smluv.
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha \#4575
your:
   role:    
   name:
      -     
   address:
      -     
      -     
sendby:     ds
style:      letter
---

Vážení,

od 1. července 2016 nabyl účinnosti zákon č. 340/2016 Sb., o registru smluv (dále jen „Zákon“). Ten nařizuje územním samosprávným celkům a jejich městským částem, příspěvkovým organizacím územních samosprávných celků a právnickým osobám, ve kterých má územní samosprávný celek většinovou majetkovou účast, povinnost zveřejňovat smlouvy v celostátním registru smluv (§ 2 odst. 1, písm. b), h) a n). 

Zákon je účinný již téměř půl roku. Od 1. ledna 2017 však vstoupí v účinnost rovněž i jeho další ustanovení, a to v § 6 a § 7. Ta mimo jiné stanoví, že **smlouva nabývá platnosti dnem uveřejnění v registru smluv**. Každá smlouva, která tedy není uveřejněna v registru smluv, bude potom **automaticky zrušena do tří měsíců.** (§ 7 odst 1 Zákona). Pro samosprávy a městské spolenčnosti z toho plyne povinnost zveřejňování všech smluv v registru, a to jen s takovými výjimkami, které Zákon připouští.

Přestože z Vaší strany jsou smlouvy zveřejňovány v registru smluv, není tak činěno způsobem, který Zákon požaduje. § 5 odst. 5 Zákona nařizuje, aby smluvní strana uveřejnila následující informace:

* identifikaci smluvních stran
* vymezení předmětu smlouvy
* cenu, a pokud ji smlouva neobsahuje, hodnotu předmětu smlouvy, lze-li ji určit
* datum uzavření smlouvy

Ve Vašem případě nelze u řady smluv, které jste zveřejnili v celostátním registru, dohledat **smluvní cenu**. Ta musí být uvedena v metadatech smlouvy. Zmíněné ustanovení § 5 odst. 5 uvádí, že pokud smlouva neobsahuje údaje z výše uvedeného seznamu, nelze ji považovat za smlouvu uveřejněnou prostřednictvím registru smluv. Jinými slovy – pokud Vámi zveřejěná smlouva neobsahuje výše uvedené čtyři údaje, je to stejné, jako kdyby nebyla zveřejněna vůbec. 

Vzhledem k tomu, že od 1. ledna 2017 začnou být účinná nová ustanovení zákona, která **automaticky do tří měsíců zneplatní smlouvu, která není zveřejněna v registru smluv** (§ 7 odst. 1 Zákona), se domnívám, že je nyní nejvyšší čas k tomu, aby z Vaší strany došlo k zjednání nápravy. Vaši pracovníci musí být urychleně informováni i proškoleni k tomu, jak uveřejňovat smlouvy v Registru smluv v souladu se Zákonem. Pokračování současné praxe může vést k zneplatnění Vámi uzavíraných smluv a ohrožení chodu Vaší instituce. 

Pevně věřím, že se Vám podaří povinnostem, které Zákon ukládá, dostát, a to tak, jak tomu je v případě většiny veřejných institucí, které své smlouvy v celostátním registru úspěšně publikují tak, jak jim Zákon nařizuje. 

S pozdravem 

---
signature:
  - Adam Zábranský
  - zastupitel hl. m. Prahy za Pirátskou stranu
abbr:       adam
...
