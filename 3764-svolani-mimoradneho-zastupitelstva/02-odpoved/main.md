---
title:      Svolání mimořádné schůze ZHMP
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#3764
your:
   role:    
   name:
      -     Primátorka hl. m. Prahy,
      -     Adriana Krnáčová
   address:
      -     Mariánské náměstí 2
      -     110 00 Praha 1
reminder:   true
sendby:     ds
style:      letter
---

Vážená paní primátorko, 

reaguji tímto na Váš dopis ze dne 26. 8., který se týkal svolání mimořádného jednání Zastupitelstva hlavního města Prahy. Níže uvádím seznam důvodů, které vedly Zastupitelský klub Pirátů k tomu, aby bylo mimořádné zasedání ZHMP svoláno.

1. Prokazatelně nebyly na zasedání ZHMP zařazeny návrhy Pirátů, a to bez jakéhokoliv důvodu. Jednalo se například o návrh projednání problematiky politických trafik ze dne 16. června 2016, který koalice iniciativně zablokovala. Nesvoláváte pravidelné porady předsedů zastupitelských klubů, které jste přislíbila. Vzhledem k počtu vážných témat a skutečnosti, že na řádném Zastupitelstvu bude zařazena agenda vytvořená přes prázdniny, by na řádném jednání ani nebyl dostatečný čas na zásadní témata.
2. Témata, která byla pro mimořádné zasedání ZHMP navržena (Pražský okruh, výstavba metra D, politické trafiky, Lítačka a dostavba Výstaviště), jsou maximálně závažná a týkají se statisíců občanů hl. m. Prahy. V řadě z nich Rada hlavního města Prahy prokazatelně porušuje platné usnesení Zastupitelstva, protože neplní jím uložené úkoly v řádných termínech. Proto je na místě svolání jednání ZHMP, neboť jiná náprava není možná. Zásadně se ohrazuji proti tomu, že svým vyjadřováním degradujete vážnost zasedání Zastupitelstva jako nejvyššího orgánu hl. m. Prahy a zpochybňujete mechanismy demokratické opozice.
3. Při svolání mimořádného Zastupitelstva nejde o plýtvání veřejnými prostředky. Plýtváním je naopak pokračování praxe politických trafik. Jen roční výdaje na politickou trafiku JUDr. Moniky Krobové Hášové (ČSSD) v dozorčí radě spol. PRE, a.s. by zaplatily 4 jednání ZHMP. Neetické uplácení politických přeběhlíků musí ve výsledku vždy platit daňoví poplatníci a odběratelé elektřiny.
4. Ohrazuji se i proti Vašemu tvrzení, že jsme stav v daných tématech nekonzultovali. Zastupitelé za Piráty stav konzultovali, např. kontaktovali radního Karla Grabeina Procházku ve věci politických trafik, dále kontaktovali pracovní skupiny k Opencard a Magistrát ve věci připomínkovacího řízení k Pražskému okruhu. Bohužel všechny odpovědi naše přesvědčení o nutnosti svolat mimořádné Zastupitelstvo naopak utvrdily. 

Zkuste prosím pochopit důležitost předložených témat pro Pražany a zasaďte se o jejich konstruktivní projednání s cílem dohodnout se a vyřešit zmíněné problémy ve prospěch všech Pražanů. 
 
S pozdravem

---
signature:
  - Mgr. et Mgr. Jakub Michálek
  - předseda klubu Pirátů 
  - v Zastupitelstvu hl. m. Prahy
abbr:       jakub
...
