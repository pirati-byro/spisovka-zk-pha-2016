---
title:      Žádost o informace
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    "ZK Pha #3720"
your:
   role:    
   name:    
      -     Hlavní město Praha
   address:
      -     Mariánské náměstí 2,
      -     110 00, Praha 1
   note: "k rukám Ing. Ireny Ondráčkové, ředitelky Odboru kontrolních činností."
sendby:     mail
style:      letter
reminder:   yes
---

Vážená paní ředitelko,

dne 23. srpna 2016 jsem Vám zaslal dvě nájemní smlouvy, které se týkaly pronájmu bytů panu Milanu Stoppovi a rodině Jitky a Michala Kubíčkových. Obě smlouvy byly sjednány s nájemným ve výši 60 Kč/m², která odpovídá sociálnímu bydlení; oba nájemníci jsou nicméně dle dat z výpisu z obchodního rejstříku podnikatelé a společníci několika fungujících společností.

Dne 20. září 2016 jsem od Vás obdržel odpověď na svůj podnět. V ní uvádíte, že obě nájemní smlouvy byly uzavřeny v letech 2002, resp. 2003, a že v oné době Hlavní město Praha neprověřovalo příjmy žadatelů o bydlení. Tak začalo činit již v roce 2005. Rád bych dodal, že pronájmy majetku ve vlastnictví hl. m. Prahy musí být uzavírány v tržní hladině, a pokud dochází k pronájmu za nižší částky, musí být zkušenost podložena relevantními důvody, které uvádí např. § 36  odst. 2 zákona č. 131/2000 Sb,. o hlavním městě Praze. Vzhledem k tomu, že došlo k opakovanému uzavření smluv v roce 2014, měl být nájem uzavřen podle této úpravy. 

Proto vás v souladu se zákonem 106/1999 Sb., o svobodném přístupu k informacím, žádám o poskytnutí následujících informací: 

1. Jaká je v oblasti, kde se oba byty nacházejí, tržní výše nájemného.
2. Zdůvodnění, proč byl nájem prodloužen v nižší ceně, než kterou stanoví tržní hladina. 

Pokud nebudete schopni uvést relevantní důvod, žádám Vás, abyste iniciovali v oblasti obou nájemních smluv nápravu, tedy aby byly uzavřeny v tržní výši.

S pozdravem

---
signature: 
  - Mgr. et Mgr. Jakub Michálek
  - zastupitel hl. m. Prahy
  - člen kontrolního výboru ZHMP
abbr:       jakub
...
