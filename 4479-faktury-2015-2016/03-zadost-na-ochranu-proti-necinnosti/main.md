---
title:      Žádost na uplatnění opatření proti nečinnosti
author:
   name:    Ondřej Profant
   phone:   +420 607 580 015
   ds:      d25rp6p
   mail:    ondrej.profant@praha.eu
our:
   name:    Zastupitelský klub Pirátů
   sign:    ZK Pha \#4479
your:
   role:    Povinný subjekt
   name:    
      -     Ministerstvo vnitra České republiky
   address:
      -     Nad štolou 936/3
      -     170 34 Praha 7-Holešovice
sendby:     ds
style:      letter
---

Vážení, 

jako fyzická osoba – zastupitel hl. m. Prahy za Českou pirátskou stranu – jsem dne 1. prosince 2016 hlavní město Prahu zdvořile požádal v souladu se zákonem č. 106/1999 Sb., o svobodném přístupu k informacím, a podle § 51 odst. 3 písm. c) zákona č. 131/2000 Sb., o hlavním městě Praze, o poskytnutí následujících informací:

* Seznam všech faktur, které jsou evidované v software Gordic GINIS hl. m. Prahy, ve všech jeho účetních knihách za rok 2015 a za prvních 9 měsíců roku 2016. Tento seznam žádám v podobě 2 .xlsx tabulek zvlášť (jednu pro rok 2015, druhou pro rok 2016). Tabulku vytvořte pomocí exportní funkce, která je v programu dostupná. Seznam by měl obsahovat záznamy o všech fakturách (jedna faktura na jeden řádek), kde budou uvedeny následující sloupce:

Kniha, Kat.,N, Částka, Měna, DPH, Název subjektu, Adresa subjektu, IČO, Akt. ev. čís., ID sml./obj., Ag. číslo, Evid. číslo, Číslo dokl. dod., Identifikátor, Dat. evid., Datum doručení, Dat. úhr., Dat. účt., Dat. zdan., Dat. spl., Dat. UÚP, Datum změny, Popis, Poznámky.

Postup, jakým lze tento seznam vytvořit, lze realizovat za pomocí [tohoto návodu](https://github.com/pirati-cz/KlubPraha/blob/master/materialy/navod/navod-druhy.md). 

Konstatuji, že v zákonné lhůtě 15 dnů povinný subjekt požadované informace neposkytl tak, jak mu zákon ukládá. Proto jsem podal dne 22. prosince 2016 stížnost v souladu s ust. § 16a odst. 1 písm. b) InfZ. Navrhl jsem, aby nadřízený správní orgán postupem dle § 16a odst. 6 písm. b) InfZ povinnému subjektu přikázal, aby ve stanovené lhůtě, která nesmí být delší než 15 dnů ode dne doručení rozhodnutí nadřízeného orgánu, žádost vyřídil.

Uvádím, že v minulosti jsem o obdobné informace Hlavní město Prahu již [žádal](https://github.com/pirati-cz/KlubPraha/blob/master/spisy/2016/077-faktury-mhmp-rok-2009/main.pdf). To je dokázalo v souladu se zákonem poskytnout.

Lhůta pro předání a vyřízení stížnosti v tomto případě uplynula dne 13. ledna 2017. Povinný subjekt buďto nepředal spis nadřízenému správnímu orgánu, kterým je v tomto případě Ministerstvo vnitra České republiky, nebo byl nadřízený správní orgán nečinný. Proto žádám o uplatnění opatření proti nečinnosti podle § 80 odst. 3 zákona č. 500/2004 Sb., Správního řádu. 

Prosím o poskytnutí informace v elektronické podobě ve formátu XLSX e-mailem. Žádám o přímé poskytnutí informace, nikoliv jen odkaz na zveřejněný dokument. Předem děkuji za Vaši vstřícnost. Pro případnou další komunikaci zmocňuji asistenta klubu Pirátů Jana Loužka (nar. 9. 7. 1986 v Písku, bytem Vondroušova 1198, Praha 17). 

S pozdravem

---
signature: 
  - Ondřej Profant
  - nar. 2. 5. 1988
  - bytem Šternberkova 16, Praha 7
  - zastupitel hl. m. Prahy
abbr:       ondra
...
