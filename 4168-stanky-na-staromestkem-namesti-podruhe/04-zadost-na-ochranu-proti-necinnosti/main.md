---
title:      Žádost na uplatnění ochrany proti nečinnosti
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha \#4168
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2
      -     110 00 Praha 1
sendby:     mail
style:      letter
---

Vážení,

dne 24. října 2016 jsem v souladu se zákonem č. 106/1999 Sb., o svobodném přístupu k informacím (dále jen „infozákon“), požádal jako fyzická osoba Městskou část Prahu 1 jako povinný subjekt o poskytnutí následujících informací:

1. Seznam všech smluv, které uzavřela Městská část Praha 1, nebo její dceřinná společnost v souvislosti s provozem stánků, nacházejících se na parcele č. 1/2 v katastrálním území Staré město, tedy v parku, který se nachází mezi Staroměstským náměstím a ulicí Mikulášská.
2. Texty všech smluv z výše uvedeného bodu č. 1. 
3. Všechny dokumenty, které se týkají výběrových řízení (tj. záměry, nabídky uchazečů, vyhlášení výsledků a případná usnesení Rady Městské části Praha 1), která se uskutečnila v souvislosti se stánky, nacházející se na této parcele.

Od povinného subjektu jsem obdržel oznámení ze dne 8. listopadu 2016 o stanovení výše úhrady za poskytnutí informace. Povinný subjekt v něm požádal o úhradu 1678 Kč za poskytnutou informaci. Protože jsem nesouhlasil s rozhodnutím povinného subjektu, podal jsem dne 8. listopadu 2016 v souladu s § 16a odst. 1 písm. d) infozákona stížnost. Vzhledem k tomu, že však stížnost nebyla vyřízena v zákonné lhůtě (tj. 7 dní pro předání a 15 dní pro vyřízení), jsem nucen konstatovat, že byl povinný subjekt nečinný. Proto žádám o uplatnění opatření proti nečinnosti v souladu s § 80 zákona č. 500/2004 Sb., správního řádu.

Žádám o poskytnutí informací v elektronické podobě, kdykoliv je to možné. Žádám o doručování do datové schránky xwfwgha nebo na e-mail adam.zabransky@pirati.cz. Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature:
  - Adam Zábranský
  - nar. 28. 12. 1993
  - bytem Zbynická 6, 153 00 Praha 16
abbr:       adam
...
