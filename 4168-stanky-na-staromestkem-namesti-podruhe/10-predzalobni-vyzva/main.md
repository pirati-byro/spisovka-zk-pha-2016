---
title:      Předžalobní výzva
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha \#4168
your:
   role:    Povinný subjekt
   name:    
      -     Městská část Praha 1
   address:
      -     Vodičkova 18
      -     115 68 Praha 1
sendby:     mail
style:      letter
---

Vážení, 

dne 17. října 2016 jsem požádal v souladu se zákonem č. 106/1999 Sb., o svobodném přístupu k informacím (dále jen „InfZ“) o následující informace:

1. Seznam všech smluv, které uzavřela Městská část Praha 1, nebo její dceřinná společnost v souvislosti s provozem stánků, nacházejících se na parcele č. 1/2 v katastrálním území Staré město, tedy v parku, který se nachází mezi Staroměstským náměstím a ulicí Mikulášská.
2. Texty všech smluv z výše uvedeného bodu č. 1.
3. Všechny dokumenty, které se týkají výběrových řízení (tj. záměry, nabídky uchazečů, vyhlášení výsledků a případná usnesení Rady Městské části Praha 1), která se uskutečnila v souvislosti se stánky, nacházející se na této parcele.

Dne 11. listopadu 2016 mně následně požádala Městská část Praha 1 v souladu s ust. § 17 odst. 1 InfZ o úhradu nákladů v celkové výši **1678 Kč**. Tyto prostředky byly uhrazeny dne 8. 12. 2016. 

Následně jsem v souladu s ust. §16a odst. 1 písm. d) InfZ podal proti rozhodnutí povinného subjektu stížnost. Magistrát dne 19. prosince 2016 svým rozhodnutím č. j. MHMP 2232847/2016 původní rozhodnutí Městské části Praha 1 zrušil a nařídil povinnému subjektu nově rozhodnout v případě dané žádosti. Povinný subjekt dne 3. listopadu 2016 informace poskytl, nevyžádal si však ve svém rozhodnutí opětovně úhradu nákladů.

Vzhledem k tomu, že byla úhrada nákladů uskutečněna na základě právního titulu, který nadřízený správní orgán (Magistrát hlavního města Prahy) zrušil, se domnívám, že tímto došlo ze strany Městské části Praha 1 k bezdůvodnému obohacení ve smyslu § 2991 zákona č. 89/2012 Sb., nového občanského zákoníku (NoZ). Uvedená úhrada je neoprávněná.

S ohledem na to, že výše uvedená úhrada mi nebyla do dnešního dne vrácena, vyzývám tímto Váš úřad ve smyslu § 142a zákona č. 99/1963 Sb., občanského soudního řádu, k její úhradě, a to na účet **2300205373/2010**. V případě, že úhrada nebude provedena do dne 10. dubna 2017, budu bez dalšího nucen svoji pohledávku vymáhat soudně.

S pozdravem

---
signature:
  - Adam Zábranský
  - nar. 28. 12. 1993
  - bytem Zbynická 6, 153 00 Praha 16
abbr:       adam
...
