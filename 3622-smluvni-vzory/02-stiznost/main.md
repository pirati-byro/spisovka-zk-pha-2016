---
title:      Stížnost na vyřizování podnětu
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#3622
your:
   role:    povinný subjekt
   name:
      -     Magistrát hl. m. Prahy
   address:
      -     Mariánské náměstí 2
      -     110 00 Praha 1
reminder:   true
sendby:     ds
style:      letter
---

Vážení,

dne 11. 8. jsem vznesl k ředitelce Magistrátu hlavního města Prahy, paní JUDr. Martině Děvěrové, následující připomínky a dotazy.

Rád bych, aby v rámci Magistrátu hl. m. Prahy vznikla jednotná knihovna (digitální úložiště) doporučených smluvních vzorů ve všech oblastech působnosti MHMP. Pro nás jako zastupitele by to znamenalo výraznou úsporu zátěže, neboť bychom nebyli nuceni u všech smluv nuceni kontrolovat doslovné znění smlouvy (např. smlouvy o zřízení věcného břemene, smlouvy o prodeji nemovitosti, plánovací smlouvy apod.) a mohli bychom zkontrolovat pouze ty části smlouvy, které se mění, např. zda je odpovídající kupní cena. Rovněž by to přineslo snížení administrativy pro úřad, protože by nemusel pokaždé vytvářet novou smlouvu, ale vždy by vycházel z toho stejného vzoru. Proces, který dnes probíhá živelně, kdy se vzory neformálně sdílejí, by získal konkrétnější obrysy. Došlo by ke sjednocení doložek ve smlouvách (např. doložka o zveřejnění, doložka o schválení zastupitelstvem apod.) a v případě legislativních změn by bylo možné všechny vzory upravovat hromadně. Samozřejmě by to i zvýšilo transparenci úřadu. Pokud by někdo pokoutně vložil do smlouvy nevýhodné ustanovení pro město, bylo by to jednoduše dohledatelné a bylo by zjevné, že k tomu došlo úmyslně. Z praktického hlediska by stačilo aktualizovat existující stránku na intranetu MHMP, tedy jde o návrh realizovatelný interními zdroji bez dalších nákladů. Stejný přístup by bylo možné později uplatit i u veřejných zakázek (prospělo by to např. odboru informatiky), a to v návaznosti na nový zákon o veřejných zakázkách. 

Podle sdělení JUDr. Tomáše Havla, ředitele odboru legislativního a právního, ze dne 11. 2. 2016 jste ve věci úložiště smluvních vzorů vydala pokyn jednotlivým ředitelům odborů. Rád bych se vás zeptal, v jakém stádiu je realizace tohoto záměru a jaký je termín jeho dokončení, pokud ještě není dokončen. Rád bych se Vás také zeptal na Vaše stanovisko k návrhu realizovat podobný repozitář vzorových dokumentů v oblasti zadávání veřejných zakázek, zejména v oblasti informatiky, případně v jakém termínu bude tento záměr realizován.

Vzhledem k tomu, že jsem ve lhůtě 30 dnů, která je uvedena v § 51, odst. 3, písm. b) zákona č. 131/2000 Sb., o hlavním městě Praze, neobdržel od paní ředitelky, resp. povinného subjektu požadovanou odpověď, podávám v souladu s § 16a zákona č. 106/1999 Sb., o svobodném přístupu k informacím, stížnost. Navrhuji, aby nadřízený správní orgán postupem dle odst. 6, písm. b) zákona č. 106/1999 Sb., o svobodném přístupu k informacím, povinnému subjektu přikázal, aby ve stanovené lhůtě, která nesmí být delší než 15 dnů ode dne doručení rozhodnutí nadřízeného orgánu, žádost vyřídil.

Ohledně doručení odpovědi žádám o následující:

* Prosím o odpověď do mé datové schránky či na e-mailovou adresu (viz patička dopisu). 
* Dokumenty poskytněte v elektronické strojově čitelné (nikoliv skenované obrázky apod.), kdykoliv je to možné. 
* Nelze-li odpověď doručit v elektronické podobě, poskytněte mi odpověď v listinné podobě na doručovací adresu Mariánské nám. 2, Praha 1. Pokud zasíláte odpověď elektronicky, již mi ji prosím nezasílejte písemně.
* Ke komunikaci zmocňuji dále také svého asistenta Bc. Jana Loužka (narozen 9. července 1986 v Písku, bytem Vondroušova 1198, Praha 17).

Předem děkuji za Vaši vstřícnost.

---
signature:
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...

