---
title:      Podnět k vlastnické politice a superholdingu
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#4634
your:
   name:
      -     Rada hl. m. Prahy
   address:
      -     Mariánské náměstí 2
      -     110 00 Praha 1
   note:
      -     k rukám radního 
      -     Ing. Karla Grabeina Procházky
      -     " "
      -     "na vědomí: předsedkyně kontrolního výboru ZHMP, členové ZHMP"
reminder:   true
sendby:     ds
style:      letter
---

Vážený pane radní, 

rád bych Vám tímto připomněl, že Rada hl. m. Prahy do dnešního dne nesplnila úkol uložený usnesením Zastupitelstva hl. m. Prahy ze dne 5. 11. 2015, podle něhož měla předložit návrh obsahující mimo jiné vlastnickou politiku hl. m. Prahy s termínem v únoru 2016. Vzhledem k tomu, že neplnění tohoto úkolu již projednal kontrolní výbor ZHMP (viz usnesení 03/14/2016), žádám Vás o urychlené řešení tohoto problému a zasílám zprávu na vědomí kontrolnímu výboru a členům ZHMP.

Vedle toho se na veřejnosti objevil Váš záměr zřídit tzv. superholding akciových společností ve vlastnictví hl. m. Prahy. K tomuto záměru bych Vám rád zaslal následující podnět: 

**Stanovisko klubu Pirátů v ZHMP k tzv. superholdingu**

1. Chybí vlastnická politika s jasnými pravidly, kterou měla Rada vypracovat a předložit zastupitelstvu do února 2016 (podíl nestranických odborníků v dozorčích radách, odměňování managementu, cílová kritéria jednotlivých firem, pravidla převádění zisku, eskalování sporných otázek). Vlastnická politika je podstatně důležitější než superholding, do té doby nemá cenu diskutovat výhodnost superholdingu.
2. Požadujeme vypracování a schválení vlastnické politiky zastupitelstvem včetně ekonomické rozvahy zdůvodňující plán na zavedení holdingu a konkrétního rozsahu holdingu (tj. které firmy zahrnuje).
3. Trváme na plné průhlednosti holdingu (zveřejňování smluv, příp. faktur, open data, průhledné veřejné zakázky apod. viz výše) a kontrole ze strany zastupitelů (aby holdingové firmy poskytovaly informace zastupitelům hl. m. Prahy, neporušovaly infozákon jako teď, vymáhání náhrady škody, možnost auditů ze strany akcionáře, plné použití protikorupční strategie) – zastupitelský klub Pirátů bezpodmínečně trvá na tom, aby pravidla průhlednosti byla zakotvena ve stanovách, a to i pro dceřinné firmy.
4. Transparentní holding může teoreticky zrychlit integrované projekty napříč velkým počtem městských firem, např. správu a výstavbu infrastruktury (TSK, DPP, kolektory, PP, PRE apod.) nebo poskytování služeb občanům na jednom místě (projekt Prague Market – Operátor ICT ad.). V současné době však nemáme důvěru, že superholding bude fungovat průhledně a efektivněji než současné struktury.

Dále bych Vám rád připomněl, že klub Pirátů již Radě zaslal podnět k transparentnímu fungování městských firem (viz v příloze Podnět zastupitelů pro Radu hl. m. Prahy ve věci vlastnické politiky městských společností ze dne 14. 5. 2015). Na náš další podnět ohledně této problematiky jsme od Vás dne 22. 6. 2016 obdrželi odpověď, ve které jste se zavázal, že do 30. 9. 2016 připravíte tisk ohledně lepšího reportingu městských firem, nicméně dosud jsme o přijetí takového usnesení nebyli informováni. Pokud takové usnesení bylo přijato, zdvořile žádáme o jeho zaslání, a pokud ne, žádáme o zajištění nápravy. 

V souladu se zákonem č. 131/2000 Sb., o hlavním městě Praze, žádáme, aby tento podnět projednala Rada hl. m. Prahy na jednání, na které přizve zástupce našeho klubu, a aby se k obsahu tohoto podnětu Rada hl. m. Prahy vyjádřila. 

Ohledně doručení odpovědi žádám o následující:

* Prosím o poskytnutí informace do mé datové schránky či na e-mailovou adresu (viz patička dopisu). 
* Dokumenty poskytněte v elektronické strojově čitelné (nikoliv skenované obrázky apod.), kdykoliv je to možné. 
* Nelze-li odpověď doručit v elektronické podobě, poskytněte mi odpověď v listinné podobě na doručovací adresu Mariánské nám. 2, Praha 1. Pokud zasíláte odpověď elektronicky, již mi ji prosím nezasílejte písemně.
* Ke komunikaci s povinným subjektem zmocňuji dále také svého asistenta Bc. Jana Loužka (narozen 9. července 1986 v Písku, bytem Vondroušova 1198, Praha 17).

Předem děkuji za Vaši vstřícnost. Vzhledem k závažnosti věci zasílám na vědomí předsedkyni kontrolního výboru ZHMP JUDr. Jaroslavě Janderové a všem ostatním členům Zastupitelstva hl. m. Prahy.

---
signature:
  - Mgr. et Mgr. Jakub Michálek
  - předseda klubu Pirátů
  - v Zastupitelstvu hl. m. Prahy
abbr:       jakub
attachments:
  - "Podnět zastupitelů pro Radu hl. m. Prahy ve věci vlastnické politiky městských společností"
...

