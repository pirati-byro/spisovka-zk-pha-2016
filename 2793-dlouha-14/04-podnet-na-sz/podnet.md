---
title:      Podnět k přešetření trestního oznámení ve věci Dlouhá 14
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 163/2016
your:
   name:
      -     Obvodní státní zastupitelství pro Prahu 1
   address:
      -     nábř. Edvarda Beneše 627/3
      -     118 00 Praha
sendby:     ds
style:      letter
---

Vážení,

vyrozuměním č. j. KRPA-112624-8/ČJ-2016-001191-PI ze dne 29. 4. 2016 mi Policie České republiky, Obvodní ředitelství policie Praha I, služba kriminální policie a vyšetřování, odbor hospodářské kriminality, 1. oddělení hospodářské kriminality (dále jen „policejní orgán“) sdělila, že prověřila mé podání ze dne 11. 3. 2016 a nezjistila žádnou skutečnost nasvědčující tomu, že byl spáchán trestný čin. Podání ze dne 11. března 2016 jsem učinil u Obvodního státního zastupitelství pro Prahu 1 s důvěrou, že bude řádně prošetřeno, ale nestalo se tak.

Ačkoliv mé trestní oznámení obsahovalo několik bodů, policejní orgán dospěl ke svému závěru s pouhým odkazem na to, že „rozhodování o pronájmu předmětných prostor proběhlo v souladu s platnými předpisy.“ Vůbec tedy neprošetřoval dle mého názoru prokazatelnou a nezákonnou ztrátu zisků městské části, na kterou jsem v podání zmiňoval. Níže tedy stručně zopakuji to, co jsem psal již v původním podání.

***Za prvé.*** Rada městské části Praha 1 schválila uzavření nájemní smlouvy s firmou MORGENSTERN s.r.o. dne 14. srpna 2012. Ve stejném usnesení zároveň uložila starostovi, aby smlouvu uzavřel do 27. září 2012. Smlouva ale ve skutečnosti byla uzavřena až 12. března 2013. **To znamená, že došlo k prodlevě minimálně 5 měsíců, během kterých městská část přišla o 875 000 Kč v ušlých ziscích způsobených neplacením schváleného nájemného. Tímto dle mého názoru rada porušila důležitou povinnost při správě cizího majetku a spáchala trestný čin porušení povinnosti při správě cizího majetku z nedbalosti podle § 221 odst. 1 trestního zákoníku.**

***Za druhé.*** Jak vyplývá z předběžného opatření Obvodního soudu pro Prahu 6 ze dne 2. září 2014, č.j. 19 Nc 204/2014-9, ke konci července 2013 začal MORGENSTERN skrze jiného dodavatele provádět stavební práce v Dlouhé 14. **Tyto stavební práce nicméně neměly příslušné souhlasy a tudíž byly nelegální.** V čl. 8.1 nájemní smlouvy městské části s MORGENSTERNem přitom (logicky) jasně stojí, že „změny nebytového prostoru je nájemce oprávněn provádět jen s předchozím písemným souhlasem pronajímatele a pouze v souladu s platnými právními předpisy a technickými normami.“ **MORGENSTERN tedy vykonáním těchto stavebních prací jasně porušil nájemní smlouvu.** Navíc tím potenciálně znehodnotil majetek městské části, protože nelegální stavbu bude pravděpodobně někdo muset odstranit a objekt navrátit do původního stavu (případně zaplatit pokutu anebo odškodnění).

**Městská část měla MORGENSTERN za porušení nájemní smlouvy potrestat. Namísto toho ale rada naopak společnost bezdůvodně zvýhodnila, a to odpuštěním nájemného za sedm měsíců, tedy částky 1 225 000 Kč.** V důvodové zprávě usnesení rada ospravedlňuje nelegální kroky MORGENSTERNu a vlastníky bytových jednotek, kteří nevyslovily s rekonstrukcí souhlas, kritizuje („přes veškeré snahy neustále dochází k bránění ze strany některých vlastníků bytových jednotek“). Usnesení soudu ohledně neoprávněného zásahu nájemce nebytového prostoru do společných částí domu, rozhodnutí Hygienické stanice HMP o překračování povolených limitů hluku při provozování nebytového prostoru, a zejména rozhodnutí odboru stavebního řádu MHMP o nelegálních stavebních úpravách provedených nájemcem nebytového prostoru dávají naopak za pravdu poškozeným spoluvlastníkům bytových jednotek.

**Touto poskytnutou úlevou rada také porušila povinnost při správě cizího majetku, a to tentokrát úmyslně. Spáchala tedy trestný čin porušení povinnosti při správě cizího majetku podle § 220 odst. 1, 2 písm. b) trestního zákoníku.**

Přiložené vyzorumění policejního orgánu (viz příloha) je neodůvodněné. Proto žádám Obvodní státní zastupitelství pro Prahu 1, aby v souladu s § 174 odst. 2 tr. ř.

a) zrušilo nezákonné a neodůvodněné opatření policejního orgánu, 

b) udělilo policejnímu orgánu pokyny, které zajistí řádné vyšetření oznámení, anebo postoupení jinému policejnímu orgánu, který bude s to věc prošetřit.

---
signature:
  - Adam Zábranský
  - nar. 28. 12. 1993
  - bytem Zbynická 6, 153 00 Praha 16
abbr:       adam
...
