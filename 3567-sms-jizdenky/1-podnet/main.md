---
title:      Urgence k urychlenému řešení kauzy SMS jízdenek
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#3567
your:
   role:    Povinný subjekt
   name:
      -     Dopravní podnik hl. m. Prahy, a.s.
      -     Regionální organizátor Pražské integrované dopravy
   address:
      -     k rukám statutárního orgánu
   note: 
      -     v kopii členům dozorčí rady DPP a primátorce hl. m. Prahy
reminder:   true
sendby:     ds
style:      letter
---

Vážení, 

v souladu s § 51 zákona č. 131/2000 Sb., o hlavním městě Praze, k Vám prostřednictvím tohoto dopisu vznáším jako člen Zastupitelstva hl. m. Prahy za Českou pirátskou stranu následující podnět:

V dubnu 2014 jsme se zaměřili na analýzu vztahu Dopravního podniku hl. m. Prahy a dodavatele služby SMS jízdenek. Zjistili jsme mimo jiné, že SMS jízdenky v Praze jsou předraženy o cca 40 milionů korun ročně, což vyplývá ze srovnání s ostatními krajskými městy v České republice (viz  v příloze dokument Výsledek analýzy Pirátů a jeho přílohy). Navzdory obrovskému objemu finančních prostředků, které v Praze ročně systémem SMS jízdenek protečou, platí Praha nejvyšší procentuální poplatek za jednu SMS jízdenku v republice, a to plných 24 %, ačkoliv nejnižší doložené provize se u dopravních podniků v České republice pohybují kolem 10-15 %. 

Je skutečností podle platné smlouvy se společností GLOBDATA, a.s., dříve Crowsnest a Erika, a.s. (viz dodatek č. 8 ke smlouvě v příloze), že Dopravní podnik hl. m. Prahy je oprávněn vyzvat druhou stranu k jednání o úpravě ceny za služby, aby v nich byl zohledněn vývoj na trhu a výše plateb mobilním operátorům, a druhá strana je povinna se takového jednání účastnit, přičemž v případě porušení této povinnosti může být způsobená škoda vymáhána soudně.

Podnětem z 23. 4. 2015 jsme primátorce a náměstkům hl. m. Prahy a předsedům klubům v ZHMP zaslali výzvu, aby Rada mimo jiné

1. iniciovala v souladu s čl. 7.7 smlouvy jednání se společností GLOBDATA, a.s., s cílem snížit nepřiměřeně vysokou marži u SMS jízdenek (marže patří mezi největší v republice),
2. zvýšila cenu SMS jízdenek na maximální možnou podle bodu 10.1 d) smlouvy, tj. o 5 % vyšší než cena standardní jízdenky (o 1 Kč), neboť podle současné smlouvy jde nepřiměřená marže Eriky z prostředků dopravního podniku a není narozdíl od ostatních měst v České republice zohledněna v ceně jízdenky.

Podnětem ze dne 29. 6. 2016 jsme u DPP prověřovali, jaké konkrétní kroky učinil DPP ke snížení marže společnosti Erica ve smyslu příslušného ustanovení smlouvy. Podle odpovědi generálního ředitele Ing. Jaroslava Ďuriše ze dne 15. 7. 2016 a přiloženého zápisu z jednání mezi DPP a společností Erica je zřejmé (viz příloha), jednání mělo pouze formální charakter a DPP byl pasivním účastníkem, který vyslechl požadavky společnosti Erica, za kterých je ochotna snížit marži, zejména podmínku snížení marže mobilních operátorů. Nedošlo tak k naplnění usnesení dozorčí rady Dopravního podniku hl. m. Prahy, a.s., ze dne 24. 6. 2015, podle něhož měl dopravní podnik usilovat o snížení provize a odstranění exkluzivity podle smlouvy.

Společnost GLOBDATA a.s. na tomto jednání podle zápisu neposkytla žádné konkrétní informace o časovém vývoji poplatku mobilním operátorům a zejména o „vývoji cen při poskytování služeb, které jsou stejné nebo obdobné službám, které poskytuje CROWS DPHMP na základě této smlouvy“ (viz dikce čl. 7.7 smlouvy dle přiloženého dodatku č. 8), tj. srozumitelně řečeno GLOBDATA a.s. nijak nezpochybnila obecně známá fakta vývoji tržních cen služby SMS jízdenek, která se za posledních 8 let razantně snížila. Není přitom žádný důvod se bez dalšího domnívat, že by společnost GLOBDATA a.s. provozující tutéž službu SMS jízdenek ve více městech České republiky měla platit mobilním operátorům v různých městech různou částku. 

Částky placené v jiných krajských městech jsou přitom podstatně nižší, a proto jsou stávající podmínky pro Prahu nevýhodné a neuplatněním tohoto ustanovení smlouvy vzniká Praze škoda. Neochota jednat o snížení provize dodavatele SMS jízdenek je vedle toho v příkrém rozporu s vyjádřením Ing. Ďuriše ze dne 16. října 2013 pro idnes.cz, že jedním z jeho prvních úkolů bude snížit cenu SMS jízdenek, což se mu podařilo dříve v dopravním podniku v Českých Budějovicích.

**Současná nečinnost ve věci SMS jízdenek je alarmující a může hl. m. Praze a Dopravnímu podniku hl. m. Prahy, a.s., způsobovat škody v řádu desítek milionů korun.**

Za klub České pirátské strany v Zastupitelstvu hl. m. Prahy proto žádám:

**Dopravní podnik hlavního města Prahy, a. s.**, aby 

   1. důrazně vyzval zástupce společnosti GLOBDATA, a.s., k doložení všech rozhodných skutečností pro výši odměny ve smyslu čl. 7.7 smlouvy o obchodní spolupráci ve znění dodatku č. 8, zejména doložení částky hrazené mobilním operátorům za dobu trvání smlouvy fakturami, a dále relavantní informace vyvracející obecně známou informaci o snižování provize, kterou dokládám srovnáním s ostatními krajskými městy, případně provedl forenzní audit systému jízdenek DPP podle čl. 8 smlouvy s cílem získat podklady pro jednání o snížení provize, 
   2. prověřil, zda nečinností při vyvolání jednání podle čl. 7.7 dodatku č. 8 ze dne 24. 6. 2013 nedošlo ke škodě na majetku Dopravního podniku hl. m. Prahy, vzhledem k tomu, že hlavní město přichází kvůli předražené smlouvě o částku cca 40 mil. Kč ročně,
   3. mi zaslal kopie usnesení o zahájení trestního stíhání bývalého ředitele Martina Dvořáka, příp. dalších osob, v kauze SMS jízdenek, kde Dopravní podnik hl. m. Prahy, a.s., figuruje jako poškozený, a dále písemnost, kterou Dopravní podnik hl. m. Prahy uplatnil práva poškozeného v daném řízení a dokument, kterým prokázal výši vzniklé škody;

**Regionálního organizátora Pražské integrované dopravy**, aby vypracoval návrh na změnu tarifu Pražské integrované dopravy v části upravující cenu SMS jízdenek, a to zvýšení ceny o 1 Kč u všech druhů SMS jízdenek, jak to předvídaly závěry jednání pracovní skupiny k Opencard (viz např. přiložené vyjádření dopravního podniku z 15. 7. 2016).

Ohledně doručení odpovědi žádám o následující:

* Prosím o odpověď do mé datové schránky či na e-mailovou adresu (viz patička dopisu). 
* Dokumenty poskytněte v elektronické strojově čitelné (nikoliv skenované obrázky apod.), kdykoliv je to možné. 
* Nelze-li odpověď doručit v elektronické podobě, poskytněte mi odpověď v listinné podobě na doručovací adresu Mariánské nám. 2, Praha 1. Pokud zasíláte odpověď elektronicky, již mi ji prosím nezasílejte písemně.
* Ke komunikaci zmocňuji dále také svého asistenta Bc. Jana Loužka (narozen 9. července 1986 v Písku, bytem Vondroušova 1198, Praha 17).

Předem děkuji za Vaši vstřícnost.

---
signature:
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
attachments:
  - Dodatek č. 8 ke smlouvě o obchodní spolupráci 
  - Vyjádření dopravního podniku z 15. 7. 2016 a přiložený zápis o jednání se společností GLOBDATA a.s.
  - Výsledek analýzy Pirátů s přílohami
...

