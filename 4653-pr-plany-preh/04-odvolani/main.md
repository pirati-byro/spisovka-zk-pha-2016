---
title:      Odvolání proti rozhodnutí o odepření informací
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#4653
your:
   role:    Povinný subjekt
   name:    
      -     Pražská energetika holding a.s.
   address:
      -     Na Hroudě 1492 
      -     Praha 10, 100 05
sendby:     mail
style:      letter
---

Vážení,

dne 5. 1. 2017 jsem v souladu se zákonem č. 106/1999 Sb., o svobodném přístupu k informacím, a v souladu s § 51 odst. 3 písm. c) zákona č. 131/2000 Sb., o hlavním městě Praze, žádám jako fyzická osoba – zastupitel hl. m. Prahy za Českou pirátskou stranu –  o poskytnutí následujících informací:

* Veškeré v současné době platné plány v oblasti Public relations, které má Pražská energetika holding a.s. k dispozici.
* Seznam všech osob, které se podílely na vzniku každého jednoho konkrétního plánu.

dne 10. 2. 2017 jsem obdržel odpověď povinného subjektu datovanou k 16. 1. 2017. Bylo v ní uvedeno, že povinný subjekt i nadále trvá na svém stanovisku, že není veřejnou institucí dle § 2 odst. 1 zákona č. 106/1999 Sb., o svobodném přístupu k informacím. Pražská energetika Holding, a.s. je nicméně společností, ve kterých drží 51 % akcí Hlavní město Praha. Tento fakt uvádí společnost Pražská energetika Holding, a.s. ve své výroční zprávě z roku 2014 na vlastních webových stránkách (http://www.preh.cz/files/20150622-preh_konsolidovana_uz_2014.pdf). Společnosti, které jsou ovládány nadpolovičním podílem veřejnými subjekty, jsou proto také veřejnými institucemi ve smyslu ust. § 2 odst. 1 zákona č. 106/1999 Sb., o svobodném přístupu k informacím. Nejinak tomu je i v případě Pražské energetiky Holding a.s. Společnost je proto povinným subjektem, a měla požadované informace poskytnout.

Vzhledem k tomu, že přípis povinného subjektu datovaný k 16. 1. 2017 je z materiálního hlediska rozhodnutím o odepření informací, ačkoliv jím není z hlediska formálního, podávám proti tomuto rozhodnutí v souladu s § 16 InfZ odvolání. 

Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm. Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
