---
title:      Odvolání proti rozhodnutí žádosti o informace
author:
   name:    Mikuláš Ferjenčík
   phone:   +420 737 943 770
   ds:      
   mail:    mikulas.ferjencik@praha.eu
our:
   name:    Zastupitelský klub Pirátů
   sign:    "Zk Pha #3827/2016"
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2,
      -     110 00, Praha 1
sendby:     mail
style:      letter
---

Vážení,

dne 21. prosince 2016 jsem vás jako fyzická osoba – zastupitel hl. m. Prahy – v souladu se zákonem č. 106/1999 Sb., o svobodném přístupu k informacím (dále jen „InfZ“ a v souladu s § 51 odst. 3 písm. b) a c) zákona č. 131/2000 Sb., o hlavním městě Praze, požádal o poskytnutí následujících informací:

* Životopis předsedy výboru pro územní rozvoj a územní plán ZHMP, Jana Slezáka. 

Dne 4. ledna 2017 povinný subjekt ve svém rozhodnutí č. j. 2266322/2016 uvedl, že požadovanou informaci nemá, a nemůže mi ji poskytnout. Rovněž dodal, že požadovanou informací nemá povinnost nikterak disponovat.

Konstatuji, že životopis pana předsedy výboru pro územní rozvoj a územní plán ZHMP, Jana Slezáka, musí Magistrát hlavního města Prahy k dispozici mít, neboť tento životopis byl součástí podkladů ke jmenování hodnotící komise na hodnocení zakázky „Alokace pracovišť Magistrátu hlavního města Prahy“ z roku 2006. Pan Slezák byl tehdy náhradníkem hodnotící komise, jak dokládá nařízení vlády ze dne 9. listopadu 2005 č. 1444.

Vzhledem k tomu se proto domnívám, že požadovaný dokument MHMP jako povinný subjekt k dispozici má a měl mi být poskytnut. Proto podávám odvolání v souladu s ust. § 16 InfZ. 

Prosím o poskytnutí informace v elektronické podobě do datové schránky, případně na e-mailovou adresu mikulas.ferjencik@pirati.cz. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost.

S pozdravem

---
signature:
  - Mikuláš Ferjenčík
  - nar. 19. 3. 1987
  - bytem Bořivojova 108, Praha 3
  - zastupitel hl. m. Prahy
...
