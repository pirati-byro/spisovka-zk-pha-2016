---
title:      Odvolání proti rozhodnutí o poskytnutí informací
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#4020
your:
   role:    Povinný subjekt
   sign:    UKPF/8092/2016
   name:    
      -     Právnická fakulta Univerzity Karlovy
   address:
      -     Univerzitní 2732/8
      -     nám. Curieových 901/7
      -     116 40 Praha 1
   note:
      -     k rukám děkana
sendby:     mail
style:      letter
---

Vážený pane děkane,

dne 20. prosince jsem v souladu se zákonem č. 106/1999 Sb., o svobodném přístupu k informacím (dále jen „InfZ“), požádal jako fyzická osoba – zastupitel hl. m. Prahy za Českou pirátskou stranu – o poskytnutí následujících informací:

1. doklad o absolvování, uznání či jiném splnění jednotlivých studijních povinností, které stanovily předpisy (studijní a zkušební řád, studijní plán a další vnitřní předpisy), pana JUDr. Romana Janouška spolu s uvedením data splnění, způsobu splnění a osob zkoušejících, případně uvedení těchto údajů o uznané studijní povinnosti,
2. text magisterské a rigorózní práce pana JUDr. Romana Janouška, přičemž žádost v tomto bodě výslovně specifikuji tak, že informaci žádám od knihovny (jako součásti povinného subjektu), kde je práce uchována, tak, aby mi mohla být poskytnuta v souladu se směrnicí o opakovaném užití informací veřejného sektoru (viz níže), a to pokud mi nemůže být text práce zaslán v elektronické podobě, dále žádám po povinném subjektu posudky při obhajobě těchto prací a o zápis o průběhu příslušných obhajob.

Povinný subjekt následně dne 4. ledna 2017 vydal rozhodnutí, na základě něhož mi požadované informace odmítá. V textu uvedl určité důvody, proč mi požadované informace nemají být poskytnuty. 

Povinný subjekt mi požadované informace odmítl poskytnout s tím odůvodněním, že „v daném kontextu všechny informace (tzn. celý obsah)
z požadovaných dokladů, posudků a zápisů představují osobní údaje JUDr. Romana Janouška a tvoří nedílný celek s údaji o jeho totožnosti.“ V projednávaném případě tak osobní údaje nelze vyloučit (oddělit), neboť žadateli bude vždy známo, že se týkají určeného subjektu, tj. právě a jen JUDr. Romana Janouška.“ 

Dle ust. § 4 zákona č. 101/2000 Sb., o ochraně osobních údajů je „osobním údajem jakákoliv informace týkající se určeného nebo určitelného subjektu údajů. Subjekt údajů se považuje za určený nebo určitelný, jestliže lze subjekt údajů přímo či nepřímo identifikovat zejména na základě čísla, kódu nebo jednoho či více prvků, specifických pro jeho fyzickou, fyziologickou, psychickou, ekonomickou, kulturní nebo sociální identitu.“ Požadované doklady, posudky a zápisy však v každé své části mohou jen stěží představovat nedílný celek s údaji o jeho totožnosti. Posudek diplomové práce, resp. související zápisy, které hodnotí samotnou diplomovou práci a průběh její obhajoby, nemůže v každé jediné své části být informací, která rozhodně určuje subjekt údajů tak, jak uvádí výše zmiňovaná citace zákona. Povinný subjekt proto měl postupovat v souladu s ust. § 12 zákona č. 106/1999 Sb., o svobodném přístupu k informacím, a poskytnout všechny ty části požadované informace, které nelze zahrnout pod pojem osobní údaj.

Rovněž výše uvedený argument, že „v daném kontextu všechny informace (tzn. celý obsah)
z požadovaných dokladů, posudků a zápisů představují osobní údaje JUDr. Romana Janouška a tvoří nedílný celek s údaji o jeho totožnosti.“ nemůže ani obstát v protikladu s faktem, že doklad o absolvování zkoušky není soukromou písemností osobní povahy, nýbrž úředním záznamem vedeným veřejnou vysokou školou, jak dokládá rozhodnutí Nejvyššího správního soudu ze dne 30. 9. 2015 č.j. 6 As 211/2014.

Výklad povinného subjektu, kdy určitou novelu zákona není možné použít, neboť nebyla v okamžiku obhajoby příslušné bakalářské práce účinná (konkrétně ust. § 47b zákona č. 111/1998. Sb. o vysokých školách), nemá oporu v zákoně, neboť příslušná bakalářská práce je archivována v knihovně povinného subjektu i nyní, kdy je již současná právní úprava účinná. Skutečnost, že byla obhájena v době, kdy uvedená ustanovení nebyla součástí zákona nic nemění na tom, že požadovaný dokument povinný subjekt k dispozici má, a může jej poskytnout. Obdobným postupem by povinný subjekt rovněž mohl odmítnout poskytnout dokumenty, které získal před rokem 1999, neboť by mohl argumentovat slovy, že v dané době InfZ rovněž jako samostatný zákon neexistoval. 

Argument, že práce, která byla součástí veřejné rigorozní zkoušky, nebyla zveřejněna, rovněž nemůže obstát. Veřejnost obhajoby není dána hypotetickou možností účasti ze strany veřejnosti, nýbrž uvedena v ust. § 53 odst. 1 zákona č. 111/1998 Sb., o vysokých školách. Dle zákona *musela* být obhajoba *veřejná*, a to bez ohledu na účast. Proto se domnívám, že jedna z uvedených prací, tj. „Právní odpovědnost ve zdravotnictví“, 2003, sig. RG505 již proto zveřejněna byla, a povinný subjekt ji měl v souladu se způsobem, který jsem uvedl ve své žádosti (tj. prostřednictvím jeho knihovny) poskytnout. 

Povinný subjekt u žádaných informací žádným způsobem nezohlednil fakt, že Roman Janoušek byl zapojen do několika kauz, které se týkaly fungování Magistrátu hlavního města Prahy. Proto se lze oprávněně domnívat, že existuje veřejný zájem na zjištění informací spojených s absolvováním jeho studia, a že takový zájem převažuje nad zájmem na ochraně osobních údajů.

Vzhledem k tomu, že povinný subjekt požadované informace neposkytl, ačkoliv tak učinit měl, podávám proti jeho rozhodnutí odvolání.

Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm. Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
