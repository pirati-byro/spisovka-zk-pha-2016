---
title:      Stížnost na zneužití osobních údajů pro politickou agitaci
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha #4122
your:
   name:
      -     Úřad pro ochranu osobních údajů
   address:
      -     Pplk. Sochora 27
      -     170 00 Praha 7
sendby:     ds
style:      letter
---

Vážení,

v souladu s § 29 odst. 1 písm. c) zákona č. 101/2000 Sb., o ochraně osobních údajů, podávám stížnost na porušení povinností stanovených zákonem při zpracování osobních údajů Jiřím Holubářem, kandidátem do Senátu v obvodu č. 22 ve volbách v roce 2016 a chirurgem v Poliklinice Malešice.

Jiří Holubář rozeslal v týdnu před 1. kolem voleb do Senátu dopis (adresovaný je 3. října, již 5. října ho minimálně někteří adresáti obdrželi) pravděpodobně všem svým pacientům (viz: https://www.facebook.com/photo.php?fbid=10207895710127239&set=gm.654106088099936&type=3&theater a též příloha č.1). Oficiální účel tohoto dopisu je informovat pacienty o provozu jeho chirurgické ambulance po dobu její rekonstrukce a po dobu případného výkonu jeho senátorské funkce. Zcela zjevným reálným účelem je ale agitovat u pacientů za to, aby Jiřího Holubáře volili ve volbách. Odesílatel dopisu si je očividně vědom svých povinností coby zpracovatele osobních údajů a proto se snaží text dopisu formulovat tak, aby se v budoucnu mohl bránit, že „pouze informoval pacienty o provozních záležitostech.“ Tato fasáda je ale značně nepřesvědčivá, a to vzhledem k termínu rozeslání dopisu a jeho převažujícímu obsahu. Minimálně celá druhá polovina dopisu má totiž volební zaměření, Jiří Holubář na úplný závěr „předem děkuje za hlas“ a podepisuje se nejen jako chirurg, ale i jako kandidát do Senátu. Navíc hlavním „ryze informativním“ sdělením je, že ambulance Jiřího Holubáře se má rekonstruovat od roku 2017. Tuto informaci jistě mohl svým pacientům sdělit jindy než týden před volbami.

Jiří Holubář tedy využil adresy a jména svých pacientů k tomu, aby jim rozeslal politický agitační dopis, k čemuž jeho pacienti předem nedali souhlas. Zcela jednoznačně tak porušil svou povinnost zpracovávat osobní údaje pouze v souladu s účelem, k němuž byly shromážděny, stanovenou v § 5 odst. 1 písm. f) zákona o ochraně osobních údajů. Jakožto podnikající fyzická osoba tak spáchal správní delikt podle § 45 odst. 1 písm. c), případně písm. e) zákona o ochraně osobních údajů. Toto porušení zákona považuji v tomto případě za zvlášť zásadní, protože mohlo výrazně ovlivnit výsledky voleb do Senátu. Proto navrhuji, aby mu v návaznosti na počet rozeslaných dopisů byla udělena pokuta až do maximální výše 5 000 000 Kč.

Předem děkuji za vyřešení stížnosti a informování mě o jejím vyřízení do datové schránky nebo na e-mailovou adresu adam.zabransky@pirati.cz.

---
signature:
  - Adam Zábranský
  - nar. 28. 12. 1993
  - bytem Zbynická 6, 153 00 Praha 16
abbr:       adam
...
