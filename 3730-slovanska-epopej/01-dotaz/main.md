---
title:      Podnět k umístění Slovanské epopeje a zodpovědnému nakládání s ní
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#3730
your:
   role:    povinný subjekt
   name:
      -     Rada hl. m. Prahy
   address:
      -     Mariánské náměstí 2
      -     110 00 Praha 1
   note:
      -     k rukám primátorky 
      -     Adriany Krnáčové
      -     " "
      -     v kopii
      -     předsedkyně výboru pro kulturu
      -     ředitel IPR
reminder:   true
sendby:     ds
style:      letter
---

Vážená paní primátorko, 

v souladu s § 51 zákona č. 131/2000 Sb., o hlavním městě Praze, a v souladu se zákonem č. 106/1999 Sb., o svobodném přístupu k informacím (dále jen „InfZ“), se na Vás prostřednictvím tohoto dopisu obracím jako fyzická osoba – zastupitel České pirátké strany – s následujícím podnětem:

Seznámil jsem se s usnesením Rady hl. m. Prahy z poslední schůze o uložení úkolu Institutu plánování a rozvoje (IPR) zpracovat analýzu umístění výtvarného díla Slovanská epopej od Alfonse Muchy. Rád bych Vás upozornil, že podle smlouvy ze dne 25. 1. 1913 schválené Radou královského hlavního města Prahy byla tato díla darována pod podmínkou, že budou umístěna do síně pro tento účel zvlášť vystavené na náklady hl. m. Prahy. Smyslem této podmínky zjevně je, aby byla díla vystavena v důstojném místě, které budou specializováno pro náležitě působivé vystavení a z archivačního hlediska bezvadné uchování díla. Konstatuji, že dosud **hl. m. Praha nevystavilo žádnou zvláštní síň pro vystavení děl**. 

Tímto Vás žádám o nápravu protiprávního stavu, že Slovanská epopej není umístěna v síni pro tento účel zvlášť vystavené. Vyzývám Vás, abyste se **zasadila o zbudování takové síně** a **kategoricky odmítla umístění v prostorech, které hl. m. Praha nevystavělo zvlášť pro umístění Slovanské epopeje**, např. síně jiných měst a obcí, případně síně již existující. Tuto otázku jsem konzultoval i s příslušným útvarem Magistrátu, který zbudování nové síně považuje jednak za technicky nejlepší variantu a jednak za variantu, která vylučuje jakékoliv pochybnosti stran plnění povinností hl. m. Prahou podle smlouvy. Splnění podmínky ve smlouvě uzavřené mezi Alfonsem Muchou a Charlesem Cranem za účasti hl. m. Prahy v roce 1913 by **minimalizovalo právní rizika toho, že by hl. m. Praha přišlo o vzácný dar od Alfonse Muchy**, který má být podle jeho vůle v Praze vystaven. Pokud bude ignorovat závazek vůči dárci, bude to velmi špatný signál pro všechny budoucí dárce.

Zároveň se touto cestou ohrazuji proti nesprávným vyjádřením, které členové Rady hl. m. Prahy prohlašují o významu a cíli tohoto díla, zejména o tom, že epopej prý byla vytvořena pro účely vystavování v zahraničí a propagaci České republiky. Z uzavřené smlouvy naopak jednoznačně vyplývá, že **plátna byla vytvořena ke stálé expozici a byla určena k vystavování občanům Prahy a celého národa, nikoliv primárně jako exportní artikl**. Vzhledem k vyjádřením odborníků, že je převoz rizikový, a i vzhledem k předchozím rozhodnutím Rady hl. m. Prahy, žádám, aby hlavní město Praha vydalo jednoznačná pravidla pro půjčování vzácného díla a maximálně šetrné nakládání s ním, aby byl omezen počet převozů na jedno město v každé zahraniční zemi a dále aby maximální doba jedné výstavy nepřesáhla několik měsíců. 
 
S pozdravem

---
signature:
  - Mgr. et Mgr. Jakub Michálek
  - předseda klubu Pirátů 
  - v Zastupitelstvu hl. m. Prahy
abbr:       jakub
...
