---
title:      Odvolání proti rozhodnutí o odepření informací
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha \#4661
your:
   role:    Povinný subjekt
   name:    
      -     Želivská provozní a.s.  
   address:
      -     K Horkám 16/23, 
      -     102 00 Praha 15,
sendby:     mail
style:      letter
---

Vážení,

dne 2. ledna 2017 jsem v souladu se zákonem č. 106/1999 Sb., o svobodném přístupu k informacím (dále jen „InfZ“) a v souladu s ust. § 51 odst. 3 písm. c) zákona č. 131/2000 Sb., o hlavním městě Praze, požádal o poskytnutí následujících informací: 

* Seznam veškerých smluv, které společnost Želivská provozní a.s. uzavřela od 1. června 2016 až dosud. Uvedený seznam poskytněte jako tabulku (ve formátu .ods, .xls, .xlsx nebo .csv), kde každá smlouva bude mít na jednom řádku uvedeny následující údaje: předmět zakázky, druhá smluvní strana, cena zakázky. 

Dne 5. ledna 2017 jsem obdržel od povinného subjektu přípis, který není sice ve formálním slova smyslu rozhodnutím o odepření informací, nicméně z hlediska materiálního jeho úlohu plní. V něm povinný subjekt uvedl, že se necítí být povinným subjektem dle § 2 InfZ. Stoprocentním vlastníkem společnosti Želivská provozní a.s. je společnost Úpravna vody Želivka a.s. Ta je vlastněna stoprocentně hlavním městem Prahou, která je veřejnoprávní korporací. Společnost Želivská provozní a.s., stejně jako společnost Úpravna vody Želivka a.s., byla založena k plnění úkolů samosprávy. Není přitom relevantní, zda určitá entita je subjektem (právnickou osobou) či nikoli (viz nález ÚS ze dne 27. 2. 2003, sp. zn. III. ÚS 686/02, a nález ze dne 24. 1. 2007, sp. zn. I. ÚS 260/06). Tyto skutečnosti z ní tvoří veřejnou instituci ve smyslu § 2 odst. 1 InfZ, a proto musí poskytovat informace.

Tento závěr potvrzuje i rozsudek Nejvyššího správního soudu ze dne 29. 5. 2008, č. j. 8 As 57/2006-67, který uznal společnosti stoprocentně vlastněné samosprávou, nebo státem za povinné subjekty. 

Vzhledem k tomu, že povinný subjekt požadované inormace neposkytl, ačkoliv tak dle zákona učinit měl, proto podávám proti rozhodnutí ze dne 5. ledna 2017 odvolání v souladu s § 16 InfZ.

Prosím o poskytnutí informace v elektronické podobě do datové schránky, případně na e-mailovou adresu adam.zabransky@pirati.cz. Žádám o přímé poskytnutí informace, nikoliv jen odkaz na zveřejněný dokument. Předem děkuji za Vaši vstřícnost.

S pozdravem

---
signature:
  - Adam Zábranský
  - nar. 28. 12. 1993
  - bytem Zbynická 6, 153 00 Praha 16
abbr:       adam
...
