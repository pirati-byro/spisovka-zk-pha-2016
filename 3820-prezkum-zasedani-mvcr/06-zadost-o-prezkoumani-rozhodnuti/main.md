---
title:      Žádost o přezkum rozhodnutí č. j. MV-120543-6/ODK-2016 ve věci svolání mimořádného zastupitelstva.
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#3820
your:
   name:
      -     Ministerstvo vnitra
      -     odbor veřejné správy, dozoru a kontroly 
   ds:      6bnaawp
reminder:   true
sendby:     ds
style:      letter
---

Vážení,

dne 5. 9. 2016 jsem podal Ministerstvu vnitra žádost o opatření kvůli porušení povinnosti svolat zasedání Zastupitelstva hl. m. Prahy. 

Ve své žádosti jsem uvedl, že dne 25. 8. 2016 zastupitelé za klub Pirátů, ODS a TOP 09 podali žádost o svolání zasedání Zastupitelstva hl. m. Prahy, podle níž musí potom v souladu s § 60 zákona č. 131/2000 Sb., o hlavním městu Praze svolat primátor mimořádné zasedání. To se musí konat 15 dnů od doručení žádosti.

Tak měla učinit primátorka Adriana Krnáčová, a to dne 2. 9. 2016, což byl poslední den zákonné lhůty. Zasedání Zastupitelstva hlavního města Prahy by se potom uskutečnilo dne 9. 9. 2016 

Vzhledem k tomu, že tak nekonala, jsem nucen se domnívat, že porušila § 60 zákona č. 131/2000 Sb., o hlavním městě Praze. Přípisem, který jsem Ministerstvu vnitra zaslal dne 20. 9. spolu se záznamem o jeho evidenci, přislíbila předsedkyně zastupitelského klubu ODS, Alexandra Udženija, že podpisy zastupitelů ze strany ODS odvolá. Následně potom primátorka hl. m. Prahy Adriana Krnáčová mimořádné zasedání nesvolala.

Primátorka se nicméně poslední den lhůty pro svolání zastupitelstva sešla s Alexandrou Udženijí (ODS), která jménem všech ostatních zastupitelů ODS podpisy stáhla výměnou za to, že body navrhované ODS budou zařazeny na nadcházející řádné zasedání Zastupitelstva, což však primátorka nesplnila. Primátorka akceptovala stažení podpisů, podepsané pouze předsedkyní zastupitelského klubu ODS. Následně prý Adriana Krnáčová nahlédla do usnesení klubu, podle něhož se stažením podpisů souhlasila většina klubu. Tento dokument si ani neokopírovala. Při přešetření celého případu tak dané usnesení nebylo evidováno a tudíž ho ani nemělo k dispozici Ministerstvo vnitra při svém původním přešetření. Stažení podpisů se tím opírá o pouhé dobré slovo primátorky, zatímco zákon vyžaduje písemnou formu a úkon ze strany jednotlivých zastupitelů. Postup primátorky jste následně ve své odpovědi ze dne 5. 10. 2016 označili za dostatečný. Požadavek, aby každý zastupitel jednal sám za sebe a osobně, jak to vyžaduje zákon č. 131/2000 Sb., o hlavním městě Praze, jste označili za přepjatý formalismus.

Domnívám se, že Ministerstvo vnitra podle našeho názoru postupovalo zjevně nesprávně, porušilo zákon č. 131/2000 Sb., o hlavním městě Praze i obecné právní principy vztahující se na všechny právní předpisy. Výklad ministerstva vnitra, kdy vůli zastupitele může interpretovat předseda zastupitelského klubu, je v přímém rozporu s ustanovením § 51 odst. 1 zákona č. 131/2000 Sb,. o hlavním městě Praze: 

> Členové zastupitelstva hlavního města Prahy jsou povinni vykonávat svůj mandát osobně v souladu se svým slibem a nejsou přitom vázáni žádnými příkazy.

Předseda zastupitelského klubu může jednat jménem svého klubu, nikoliv však jménem jednotlivých zastupitelů, kteří jsou členem onoho klubu. Samotný zastupitelský klub sám o sobě nemá oprávnění žádat o svolání zastupitelstva, to může mít pouze dostatečně velká skupina jednotlivých zastupitelů – třetina všech zastupitelů dle ust. § 60 odst 2. zákona č. 131/2000 Sb., o hlavním městě Praze. 

> Primátor hlavního města Prahy je povinen svolat zasedání zastupitelstva hlavního města Prahy na základě písemné žádosti alespoň jedné třetiny všech jeho členů. Zasedání se v takovém případě musí konat nejpozději do 15 dnů ode dne, kdy byla doručena písemná žádost, která musí obsahovat předmět jednání, Magistrátu hlavního města Prahy.

Protože zastupitel při výkonu svého mandátu jedná sám za sebe, musí být zřejmé, kdo konkrétně svůj podpis stáhl. V současné době došlo naopak k paradoxní situaci, kdy z původních všech 8 podpisů zastupitelů ODS podpis stáhl blíže nespecifikovaný počet blíže nespecifikovaných zastupitelů. S výjimkou paní Udženiji tak vlastně nyní není jasné, kdo své podpisy stáhl a kdo nikoliv. Vzhledem k tomu, že pražští zastupitelé mají jednat sami za sebe a kolektivní anonymní stažení zákon nedovoluje, jsem nucen se domnívat, že je provedený úkon pro svojí neúčinnost neplatný. I kdyby bylo potřebné pro dosažení zákonného limitu stáhnout podpisy alespoň dvou zastupitelů klubu ODS, v současné době lze doložit v rozhodné době stažení pouze jednoho jediného, a tedy předsedkyně klubu A. Udženiji. 

Ke stažení podpisů musí dojít písemnou formou doručením dopisu primátorce, tedy stejným způsobem, jakým zákon č. 131/2000 Sb., o hlavním městě Praze požaduje i pro žádost o svolání zastupitelstva. Není akceptovatelné, aby primátorka právní úkon stažení podpisu opírala o to, že jí to řekla jiná osoba nebo si to ověřovala ústně. 

Na základě výše uvedených důvodů proto žádám Ministerstvo vnitra o provedení přezkumu rozhodnutí č. j. MV-120543-6/ODK-2016 ve věci svolání mimořádného zastupitelstva. 

Ohledně doručení odpovědi žádám o následující:

* Prosím o poskytnutí informace do mé datové schránky či na e-mailovou adresu (viz patička dopisu). 
* Nelze-li odpověď doručit v elektronické podobě, poskytněte mi odpověď v listinné podobě na doručovací adresu Mariánské nám. 2, Praha 1. Pokud zasíláte odpověď elektronicky, již mi ji prosím nezasílejte písemně.
* Ke komunikaci s povinným subjektem zmocňuji dále také svého asistenta Bc. Jana Loužka (narozen 9. července 1986 v Písku, bytem Vondroušova 1198, Praha 17).

Předem děkuji za Vaši vstřícnost.

---
signature:
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...

