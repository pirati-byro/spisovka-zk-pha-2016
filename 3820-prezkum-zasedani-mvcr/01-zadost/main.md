---
title:      Žádost o opatření kvůli porušení povinnosti svolat zasedání Zastupitelstva hl. m. Prahy
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#3820
your:
   name:
      -     Ministerstvo vnitra
      -     odbor veřejné správy, dozoru a kontroly 
   ds:      6bnaawp
reminder:   true
sendby:     ds
style:      letter
---

Vážení,

podle § 60 zákona č. 131/2000 Sb., o hlavním městě Praze, je primátorka hl. m. Prahy povinna svolat zasedání zastupitelstva hlavního města Prahy na základě písemné žádosti alespoň jedné třetiny všech jeho členů. Zasedání se v takovém případě musí konat nejpozději do 15 dnů ode dne, kdy byla doručena písemná žádost.

Dne 25. 8. 2016 jsme takovou žádost o svolání Zastupitelstva podali (viz příloha). Primátorka byla povinna svolat zasedání tak, aby se konalo nejpozději v příští pátek 9. 9. 2016. Měla tak učinit nejpozději dne 2. 9. 2016, ale neučinila. V důsledku toho primátorka Adriana Krnáčová porušila § 60 zákona č. 131/2000 Sb., o hlavním městě Praze. 

V souvislosti s tím Vás žádáme o veškerá možná opatření k nápravě porušení povinnosti primátorky hl. m. Prahy svolat zasedání ZHMP, která jsou v kompetenci Ministerstva vnitra, včetně např. kontroly výkonu samostatné působnosti dle § 113 a násl. zákona č. 131/2000 Sb. 

Ohledně doručení odpovědi žádám o následující:

* Prosím o poskytnutí informace do mé datové schránky či na e-mailovou adresu (viz patička dopisu). 
* Nelze-li odpověď doručit v elektronické podobě, poskytněte mi odpověď v listinné podobě na doručovací adresu Mariánské nám. 2, Praha 1. Pokud zasíláte odpověď elektronicky, již mi ji prosím nezasílejte písemně.
* Ke komunikaci s povinným subjektem zmocňuji dále také svého asistenta Bc. Jana Loužka (narozen 9. července 1986 v Písku, bytem Vondroušova 1198, Praha 17).

Předem děkuji za Vaši vstřícnost.

---
signature:
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...

