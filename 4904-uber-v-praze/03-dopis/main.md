---
title:      Služba Uber ve světle rozhodnutí Městského soudu v Praze
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#4904
your:
   role:    
   name:    
      -     Ministerstvo dopravy České republiky
   address:
      -     Nábřeží Ludvíka Svobody 1222/12
      -     110 00 Praha 1
   note:
      -     k rukám ministra dopravy
      -     Ing. Dana Ťoka
style:      letter
---

Vážený pane ministře

dne 15. prosince 2016 jsem interpeloval na zasedání pražského zastupitelstva problematiku právního postavení služby Uber a jejích uživatelů.

Dne 26. října 2016 vydal Městský soud v Praze rozsudek, kterým zprostil uživatele služby Uber zaplacení pokuty ve výši 15 000 Kč. Pokutu v této výši mu nařídil zaplatit Městský úřad Praha 4 a následně ji potvrdil i Magistrát hlavního města Prahy. Městský soud v Praze tím zrušil rozhodnutí Magistrátu hlavního města Prahy č.j. MHMP 1869053/2015, když potvrdil, že se v uvedeném případě jednalo o spolujízdu, a nikoliv nelegální taxislužbu. 

Magistrát hlavního města Prahy mi na moji interpelaci zaslal písemnou odpověď č. j. MHMP 12007/2017, ve které uvedl, že rozhodnutí Městského soudu v Praze nemůže mít precedenční platnost, takže nemůže výkon rozhodnutí č. j. MHMP 1869053/2015 ohrozit. Rovněž se Magistrát hlavního města Prahy odvolal na závěry Vašeho ministerstva, které klasifikuje Uber jako klasickou taxislužbu.

V takovém případě se nicméně domnívám, že Ministerstvo dopravy České republiky zastává **vadný právní názor**. Ministerstvo dopravy České republiky musí, stejně jako všechny správní orgány, dodržovat rozhodnutí nezávislé justice. V opačném případě se vystavuje jak Ministerstvo, tak i pražský Magistrát rizika povinnosti platit náhradu škody za prohrané soudní spory. Lze se totiž oprávněně domnívat, že po průlomovém rozsudku Městského soudu v Praze, který byl poměrně rozsáhle medializován, přistoupí k možnosti řešení sporů soudní cestou i další uživatelé, kteří budou za užívání služby v Praze pokutováni. Rovněž se lze domnívat, že Městský soud v Praze v případě dalších soudních sporů zcela nepochybně přihlédne ke svému rozhodnutí z října 2016, a bude tím opětovně rušit rozhodnutí Magistrátu hl. m. Prahy. 

Proto Vás tímto žádám, aby Ministerstvo dopravy České republiky své stanovisko k službě Uber přehodnotilo takovým způsobem, aby byla možná rizika povinnosti platit náhradu škody za prohrané soudní spory minimalizována. 

S pozdravem

---
signature: 
  - Mgr. et Mgr. Jakub Michálek
  - zastupitel hl. m. Prahy
abbr:       jakub
...
