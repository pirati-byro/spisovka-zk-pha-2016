---
title:      Odvolání proti rozhodnutí o odepření informací
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#4132
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2
      -     110 00 Praha 1
sendby:     mail
style:      letter
---

Vážení,

dne 4. 6. 2016 jsem požádal o poskytnutí kopie podkladových materiálů pro změnu představenstva DPP (odvolání pana Ďuriše a paní Češkové; dále zvolení pana Gillara) projednávaných dozorčí radou Dopravního podniku hl. m. Prahy, a.s., včetně předložení informací o výběru nových členů představenstva, způsobů výzvy k nominaci, navrženým kandidátům a jejich navrhovatelům, složení výběrové komise a zdůvodnění výběru nových členů představenstva DPP. 

Dne 12. 10. 2016 jsem obdržel od pana Dolínka přípis, který není sice formálním rozhodnutím o odmítnutí žádosti, nicméně z materiálního hlediska jeho úlohu plní. V něm uvádí, že mi požadované materiály nemohou být poskytnuty, neboť dle čl. 16.4. písm. g) stanov společnosti DPP je působnost ve věcech volby a odvolání členů představenstva svěřena dozorčí radě DPP. Dle čl. 10.6. uvedených Stanov dále slouží zápis z jednání dozorčí rady pouze pro potřeba dozorčí rady a představenstva DPP. 

Dodávám, že při žádání dle zákona č. 131/2000 Sb., o hlavním městě Praze, lze subsidiárně použít zákon č. 106/1999 Sb., o svobodném přístupu k informacím. Ten uvádí, že požadovaná informace musí být poskytnuta, pokud nelze uplatnit některá z omezení dle § 11 zákona č. 106/1999 Sb., o svobodném přístupu k informacím. Vzhledem k tomu, že jsem požadoval informace dokládající zvolení osob do řídících pozic podniku, a tedy se nejednalo o informace, které slouží pro pracovníky Dopravního podniku hl. m. Prahy, nelze uplatnit ust. § 11 odst. 1 písm. a) kdy se neposkytnou údaje, které se vztahují výlučně k vnitřním pokynům a personálním předpisům povinného subjektu. Protože povinný subjekt měl dané informace poskytnout, podávám v souladu se zákonem č. 106/1999 Sb., o svobodném přístupu k informacím, odovlání. 

Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Jana Loužka (nar. 9. 7. 1986 v Písku; bytem Vondroušova 1198, Praha 17). Písemnosti, které není možné doručit do datové schránky doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
