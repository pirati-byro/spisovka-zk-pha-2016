Vážený pane Loužku,
z pověření pana Smoly, a s ohledem na náš včerejší telefonát (v 15.52 hod.), si Vás dovoluji ve věci Odvolání proti rozhodnutí o odepření informací ze dne 12.10.2016, ZK Pha #4132 informovat, že vzniká pochybnost, zda žádost ze dne 4.6.2016 byla podána dle příslušných ustanovení zákona č. 131/2000 Sb., o hlavním městě Praze nebo dle zákona č. 106/1999 Sb., o svobodném přístupu k informacím.
Relevance výše uvedeného odvolání byla na úrovni Dopravního podniku hl. m. Prahy, akciové společnosti (DPP) vyhodnocena tak, že žádost/odvolání nebylo podáno pasivně legitimovanému subjektu, jelikož nebylo podáno vůči DPP jako povinnému subjektu, protože dotaz vznesený na člena dozorčí rady zcela jistě není dotazem vzneseným řádně vůči DPP.
 
Neformálně si Vás v uvedené věci dovoluji informovat, že na jednání dozorčí rady DPP, kdy došlo k převolbě představenstva DPP, žádné písemné podklady předloženy nebyly a odvolání a volba členů představenstva je pouze stručně popsána v zápisu z jednání dne 18.5.2016.
 
Vyjádření k dalším přípisům můžete očekávat nejpozději v prvním lednovém týdnu.
 
S pozdravem
Martina Šimonová
