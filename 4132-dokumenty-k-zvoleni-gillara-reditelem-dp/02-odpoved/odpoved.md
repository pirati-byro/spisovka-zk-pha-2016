MHMP 727131/2016
 
Vážený pane magistře,
 
reaguji tímto na Váš požadavek na zaslání kopií podkladových materiálů pro změnu představenstva DPP (konkrétně materiály související s odvoláním pana Jaroslava Ďuriše a paní Magdaleny Češkové a zvolení pana Martina Gillara) projednávaných dozorčí radou DPP včetně předložení informací o výběru nových členů představenstva, způsobu výzvy k nominaci navrženým kandidátům a jejich navrhovatelům, složení výběrové komise a zdůvodnění výběru nových členů představenstva DPP. Tento požadavek byl vznesen s odkazem na § 51 odst. 3 písm. b) zákona č. 131/2000 Sb., o hlavním městě Praze, dle kterého má člen zastupitelstva hlavního města Prahy při výkonu své funkce právo vznášet dotazy, připomínky a podněty na radu hlavního města Prahy a její jednotlivé členy, na předsedy výborů zastupitelstva hlavního města Prahy, na statutární orgány právnických osob, jejichž zakladatelem je hlavní město Praha, a na vedoucí příspěvkových organizací a organizačních složek, které hlavní město Praha založilo nebo zřídilo.
 
V této souvislosti si dovoluji konstatovat, že dle čl. 16.4. písm. g) stanov společnosti DPP je působnost ve věcech volby a odvolání členů představenstva svěřena dozorčí radě DPP. Dle čl. 10.6. slouží zápis z jednání dozorčí rady pouze pro potřeba dozorčí rady a představenstva DPP a v tomto ohledu nelze vyhovět Vašemu požadavku na poskytnutí podkladových listin a materiálů souvisejících s odvoláním pana Ďuriše a paní Češkové, neboť platné stanovy DPP a jednací řád DR DPP takový postup neumožňují.
 
Petr Dolínek, v.r.
 
 
