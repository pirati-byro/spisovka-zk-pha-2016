---
title:      Upozornění na pravomocný rozsudek ve věci poskytování služby UberPOP
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#4584
your:
   name:
      -     Úřad městské části Praha 4
   ds:      ergbrf7
   note:   
      -     k rukám tajemníka
reminder:   true
sendby:     ds
style:      letter
---

Vážený pane tajemníku,

tímto bych Vás rád zdvořile upozornil na rozsudek Městského soudu v Praze ze dne 26. 10. 2016, který zrušil rozhodnutí Magistrátu hl. m. Prahy ve věci pokuty za službu UberPOP. Tímto pravomocným rozsudkem byl vyvrácen použitý právní názor Magistrátu, že na službu UberPOP mají být použita stejná pravidla jako na taxislužbu. (Není vyloučeno, že tento pravomocný rozsudek může být ještě revidován v důsledku mimořádného opravného prostředku kasační stížnosti nebo ústavní stížnosti.) 

Z důvodu opatrnosti bych doporučoval, aby Úřad Městské části Praha 4 (do konečného rozhodnutí věci v rámci soustavy soudů) aplikoval v nových řízeních právní názor uvedený v pravomocném rozhodnutí nezávislého soudu. V opačném případě zde existuje riziko, že rozhodnutí o pokutě udělené úřadem Městské části Praha 4 budou soudem rušeny a v důsledku toho vzniknou hl. m. Praze náklady v řádu desítek tisíc korun. Tyto náklady bude nutné uhradit z rozpočtu hl. m. Prahy, případně dále regresně uplatnit po odpovědných osobách. 

Prosím, aby tato informace byla zaslána odpovědným úředním osobám a žádám o Vaše stanovisko v této věci, zda bude Vaše městská část nadále uplatňovat právní názor, který je v pravomocném rozsudku soudu považován za chybný.

V kopii prosím zaslat panu starostovi Štěpánkovi, kterého jsem v této věci kontaktoval.

\newpage

Ohledně doručení odpovědi žádám o následující:

* Prosím o poskytnutí informace do mé datové schránky či na e-mailovou adresu (viz patička dopisu). 
* Nelze-li odpověď doručit v elektronické podobě, poskytněte mi odpověď v listinné podobě na doručovací adresu Mariánské nám. 2, Praha 1. Pokud zasíláte odpověď elektronicky, již mi ji prosím nezasílejte písemně.
* Ke komunikaci s povinným subjektem zmocňuji dále také svého asistenta Bc. Jana Loužka (narozen 9. července 1986 v Písku, bytem Vondroušova 1198, Praha 17).

Předem děkuji za Vaši vstřícnost.

---
attachments:
  - Rozsudek Městského soudu v Praze, č. j. 1 A 96/2015-38, ze dne 26. 10. 2016 
signature:
  - Mgr. et Mgr. Jakub Michálek
  - předseda klubu Pirátů
  - v Zastupitelstvu hl. m. Prahy
abbr:       jakub
...

