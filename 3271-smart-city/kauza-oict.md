---
geometry:
- right=2cm
- left=2cm
- top=1cm
- bottom=1.5cm
---

# Kauza operátor ICT

## Fakta

### Timeline

| Kdy     | Orgán      | Co                                                                                                                       |
|---------|------------|--------------------------------------------------------------------------------------------------------------------------|
| 23.  8. | Komise SC  | Schvaluje Koncept strategického rámce smart prague od IPR (14/14 pro). S tímto dokumentem se dále již nepracuje.         |
|  3. 10. | Komise ICT | Komisi je představen velmi strohý materiál. Zmiňuje 600 mil na projekty a odměnu 6,5 % pro OICT. Dokument má 1 A4. (9/9 pro) |
| 18. 10. | RHMP       | Schvaluje materiál o 33 stranách A4. V něm je obsažena smlouva s novými skutečnostmi, které jsou kamenem úrazu. 8 pro, 2 se zdrželi, 1 nepřítomen.  |
| 18. 10. | Výbor SC   | Výbor je informován velmi strohým materiálem. Nejsou v něm obsaženy informace z Rady, která proběhla předtím. |

### Náklady dle smlouvy

| Položka                        | Ročně (Kč)   | Měsíčně (Kč) |
|--------------------------------|-------------:|-------------:|
| Realizace projektů             | 300 000 000  |            - |
| - z toho OICT (6,5 %)          |  19 500 000  |    1 625 000 |
| Fixní náklady                  |  43 000 000  |    3 583 333 |
|--------------------------------|--------------|--------------|
| **Suma pro OICT**              |  62 500 000  |    5 208 333 |
| **Suma viceletá (2 roky)**     | 691 500 000  |            - |

Náklady režie pro 300 milionů Kč/ročně jsou 62,5 milionů Kč/ročně.
To znamená režie je více jak **jedna pětina (20,83%) prostředků!**

### Nesrovnalosti informování komise ICT a RHMP

V tisku Rady se uvádí:

> Materiál pro zřízení Projektové kanceláře Smart Cities v gesci Operátora ICT, a.s. i Příkazní smlouva byla dne 3. 10. 2016 posouzena Komisí RHMP pro ICT s tímto stanoviskem:
>
> *Komise RHMP pro ICT nemá k předloženému návrhu tisku R-23482 připomínky a doporučuje tisk předložit na jednání Rady hl. m- Prahy*

Zatímco v zápisu z komise je:

> Komise souhlasí s předloženým návrhem na zřízení projektové kanceláře Smart Cities a doporučuje ho předložit ke schvální Radou HMP.

Tajemník komise L. Kendík 19. 10. e-mailem potvrdil, že jediným materiálem zaslaným komisi byla část důvodové zprávy (1 A4).

## Komentář

### Otázky a odpovědi

> Kdo má vést projektovou kancelář pro SC?

Ideálně má být přímo pod ředitelkou magistrátu. A to z důvodu, že zasahuje širokou škálu odborů MHMP, příspěvkových organizací, akciových společností a městských částí.

Avšak tento směr se nejeví v současnosti realizovatelný. Operátor ICT může být dobrou volbou. Nicméně je třeba dohlídnout na transparetní průběh a veřejnou i vnitřní kontrolu.

> Kdo se má k projektům vyjadřovat? (ideální stav)

- komise SC RHMP
- dotčené odborné komise RHMP
- přímo zapojené MČ
- dotčené odbory MHMP
- Institut plánování a rozvoje

Schvaluje samozřejmě Rada HMP, popřípadě zastupitelstvo HMP.

### Komentář Ondřej Profant

Jako člen komise ICT se ostře distancuji od záměru projektové kanceláře Smart City v rámci Operátora ICT
 ve formě v jaké ho 18. 10. schválila Rada HMP.
Na komisi ICT jsem hlasoval pro dokument, který nám byl předložen, ale to je něco jiného než co schválila Rada.

Důvody jsou následující:

1. **Komise byla uvedena** v omyl velmi neúplným materiálem. Výsledný materiál pro Radu je 33x delší. A jsou v něm zcela nové skutečnosti.
2. **Rada byla mylně informována**, že komise schválila tisk rady. Nic takového se nestalo. Komise viděla jen malý fragment. Tisk dokonce špatně cituje usnesení komise.
3. Výbor pro Smart City byl též neúplně informován. Ten dokonce zasedal až poté, co Rada materiál schválila.
4. V tisku Rady se argumentuje:  

    > Projekt Lítačka je dnes de facto největším pražským Smart Cities projektem.
 
    Toto tvrzení ukazuje, že **autor tisku nevěděl**, co znamená smart city, jelikož projekt Lítačky nevykazuje žádné z klíčových znaků smart projektu.
5. V rámci smlouvy je Operátorovi ICT přiřknuta zcela **nepřiměřeně vysoká odměna**. Režie rozdělení peněz dostahuje až **jedné pětiny rozdělovaných prostředků**. To je způsobeno převážně kombinací 2 druhů odměn. Fixní a variabilní.
6. Variabilní odměna je nastavena pomocí metody: "**Čím víc utratím, tím víc dostanu**". Tento způsob odměňování do veřejné správy nepatří. Přímo ve smlouvě je:

     > odměna Operátora ICT = náklady operátora + náklady dodavatelů * 1,065

     a k tomu ještě náleží fixních 5 208 333 Kč měsíčně.
7. I když dochází k velkému nárustu financí v Operátorovi ICT **nevznikají nové kontrolní mechanismy**.
8. **Není** zde zakomponováno **připomínkování** dotčených organů města.

Ještě rekapituluji dva hlavní problémy:

- **Komise ICT a Rada HMP byly špatně informovány**
- **Režie rozdělení prostředků je jedna pětina**

Paní primátorko, tímto se vám a zbytku Rady, podařilo navázat na historii OpenCard - v špatném.

Otázky:

- Je úmyslem mít 1/5 nákladů na režii?
- Je úmyslem nezavést silnější principy veřejné kontroly?

Situaci budu i nadále řešit.

*Ondřej Profant, 20. 10. 2016*
