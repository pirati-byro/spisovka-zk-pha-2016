---
title:      Zahrnutí linek-S do orientačního schématu PID a jeho další změny
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#3565
your:
   role:    Povinný subjekt
   name:
      -     Dopravní podnik hl. m. Prahy, a.s.
      -     Regionální organizátor Pražské integrované dopravy
   address:
      -     k rukám statutárního orgánu
   note: 
      -     v kopii náměstku primátorky hl. m. Prahy Petru Dolínkovi
reminder:   true
sendby:     ds
style:      letter
---

Vážený pane řediteli, 

v souladu s § 51 zákona č. 131/2000 Sb., o hlavním městě Praze, k Vám prostřednictvím tohoto dopisu vznáším jako člen Zastupitelstva hl. m. Prahy za Českou pirátskou stranu následující podnět:

Po návštěvě Berlína jsem si uvědomil, že v hlavním městě Praze je velmi podceněna integrace vlakových spojů linek S do integrované dopravy. V Berlíně jsou S-linky (S-bahn) začleněny do  základního orientačního schématu. V Praze tomu tak bohužel není a já jsem dokonce velmi dlouho nevěděl, co to S-linka je, až když jsem začal jezdit do Radotína. Myslím, že hodně Pražanů o existenci linek moc neví, přitom pro spojení např. z Hlavního nádraží na Smíchovské nádraží je to nejlepší spoj k dispozici (důležitost by ještě vzrostla, pokud by na Smíchovském nádraží byla nová radnice města). V souvislosti s tím bych se chtěl ROPIDu zeptat, za prvé zda by bylo možné využívat noční vlakové spoje Českých drah jako součást MHD a dále za druhé z jakého důvodu není využíváno nádraží Praha-Vyšehrad, kde by bylo také možné vystupovat, ale nyní chátrá. 

Po důkladné rozvaze jsem dospěl k závěru, že by mělo existovat jedno **základní orientační schéma Pražské integrované dopravy** v centru města, ve kterém by byly výrazně zaneseny páteřní spoje (tj. zejména metro, S-linky, autobusový spoj na letiště apod.), případně kuriozity typu lanová dráha a přívoz, a dále by zde byla jednoduchá internetová adresa, na které si lze vyhledat spojení a také bezplatně stáhnout aplikaci umožňující hledání spojení (klidně bezplatně dostupnou aplikaci spolupracujícího komerčního dodavatele s možností koupit si jízdenku na daný spoj). 

Rád bych tímto vyzval Dopravní podnik hl. m. Prahy a ROPID, aby vytvořili společné orientační schéma páteřních spojů v rámci hl. m. Prahy podle návrhu výše, případně mi sdělili, z jakého důvodu to považují za nemožné nebo nevhodné, a aby toto jednotné schéma zahrnující páteřní spoje (případně méně výrazně i ostatní linky) bylo výchozím schématem Pražské integrované dopravy používaným v metru a všech dalších spojích, podobně jako to již dnes používá město Berlín. 

Ohledně doručení odpovědi žádám o následující:

* Prosím o odpověď do mé datové schránky či na e-mailovou adresu (viz patička dopisu). 
* Dokumenty poskytněte v elektronické strojově čitelné (nikoliv skenované obrázky apod.), kdykoliv je to možné. 
* Nelze-li odpověď doručit v elektronické podobě, poskytněte mi odpověď v listinné podobě na doručovací adresu Mariánské nám. 2, Praha 1. Pokud zasíláte odpověď elektronicky, již mi ji prosím nezasílejte písemně.
* Ke komunikaci zmocňuji dále také svého asistenta Bc. Jana Loužka (narozen 9. července 1986 v Písku, bytem Vondroušova 1198, Praha 17).

Předem děkuji za Vaši vstřícnost.

---
signature:
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
attachments:
  - Orientační plánek metra vytvořený DPP
  - Orientační plán MHD v Berlíně (BVG)
...

