---
title:      Odvolání proti rozhodnutí o odepření informací
author:
   name:    Mikuláš Ferjenčík
   phone:   +420 737 943 770
   ds:      
   mail:    mikulas.ferjencik@praha.eu
our:
   name:    Zastupitelský klub Pirátů
   sign:    "Zk Pha #3872/2016"
your:
   role:    Povinný subjekt
   name:    
      -     Institut plánování a rozvoje
   address:
      -     Vyšehradská 2077/57
      -     128 00, Praha 1
sendby:     mail
style:      letter
---

Vážení,

dne 21. prosince 2016 jsem jako fyzická osoba – zastupitel hl. m. Prahy – v souladu se zákonem č. 106/1999 Sb. o svobodném přístupu k informacím (dále jen „InfZ“) a v souladu s § 51 odst. 3 písm. b) a c) zákona č. 131/2000 Sb., o hlavním městě Praze, požádal o poskytnutí následujících informací:

* Poslední čtyři verze Metropolitního plánu před jejich zveřejněním. Žádám rovněž o poskytnutí rozdílů mezi poslední a předposlední verzí, mezi předposlední a 3. poslední verzí a a rozdílů mezi 3. a 4. verzí Metropolitního plánu. Rozdíly poskytněte prosím jako [diffy](https://cs.wikipedia.org/wiki/Diff), tj. porovnání změn mezi dvěma vždy sousedními verzemi Metropolitního plánu. 

Povinný subjekt mi dne 6. ledna 2017 zaslal svoji odpověď, ve které uvedl, že mi uvedené informace neposkytne z toho důvodu, že se jedná o novou informaci. Povinný subjekt se rozhodl uplatnit omezení v právu na přístup k informacím v souladu s § 11 odst. 1 písm. b) InfZ, resp. i z toho důvodu, že požadovanou informaci nemá, a má i odbor územního rozvoje Magistrátu hlavního města Prahy. Institut plánování a rozvoje pak informoval, že není oprávněn uvedenou informaci zveřejnit bez rozhodnutí Rady hlavního města Prahy. Použité ustanovení však lze uplatnit pouze v případě, kdy je zdůvodněno, a kdy je nezbytné omezit právo na přístup k informacím proto, že by hrozilo narušení jiného základního práva nebo i z jiných závažných důvodů korespondujících s hledisky danými čl. 17 odst. 4 Listiny základních práv a svobod, např. pokud by – zcela objektivně posuzováno – poskytnutí „no­vých informací“ mohlo vést k narušení dané rozhodovací činnosti povinného subjektu. Důvody, které povinný subjekt pro omezení přístupu k informacím uvedl, však nemohou být pro výše uvedený postup podařazeny. Požadovaná informace není podkladem pro budoucí rozhodnutí povinného subjektu. Samotné rozhodnutí potom nelze vykládat restriktivně pouze na správní rozhodnutí (jak naznačuje rozsudek NSS ze dne 2. 7. 2008, č. j. 1 As 44/2008-116), neboť zákon s takovým omezujícím chápáním pojmu „rozhodnutí" nepočítá. 

Rovněž není možné uplatnit argumentaci o předčasném zveřejnění a nerovnosti dotčených osob dle § 50 zákona č. 183/2006 Sb., stavebního zákona, neboť jsem o informace požádal v souladu se zákonem č. 131/2000 Sb., o hlavním městě Praze, tedy jako tzv. privilegovaný žadatel. V takovém případě povinný subjekt nepoužije ustanovení § 5 odst. 3 InfZ, tedy, že do 15 dnů od poskytnutí informací na žádost povinný subjekt tyto informace zveřejní způsobem umožňujícím dálkový přístup. Odpovědnost za případné zveřejnění informace by měl potom pouze a výhradně žadatel. (Furek, A., Rothanzl, L. Zákon o svobodném přístupu k informacím. Komentář. 2. aktualizované a rozšířené vydání. Praha, 2012, 1032 s, str. 209.) K tomu ještě dodávám, že sám Institut plánování a rozvoje Metropolitní plán hlavního města Prahy dne 7. června 2016, zveřejnil, jak uvedl i ve své [tiskové zprávě](http://www.iprpraha.cz/zverejneninavrhu), a stalo se tak předtím, kdy uvedený plán předal Magistrátu hlavního města Prahy.

Povinný subjekt požadovanou informací disponuje. Jen stěží se lze ztotožnit s faktem, že by snad povinný subjekt nezpracovával požadovaný dokument (tj. Metropolitní plán hlavního města Prahy) pomocí nástrojů, které umožňují jeho jednotlivé verzování, nebo že by neměl zálohovány starší verze plánu. 

V souvislosti s výše uvedeným se domnívám, že mi požadované informace měly být poskytnuty. Vzhledem k tomu, že tak povinný subjekt neučinil, podávám v souladu s § 16 InfZ odvolání. 

Prosím o poskytnutí informace v elektronické podobě do datové schránky, případně na e-mailovou adresu mikulas.ferjencik@pirati.cz. Žádám o přímé poskytnutí informace, nikoliv jen odkaz na zveřejněný dokument. Žádám především o rozdíly ve vymezení zastavitelné plochy u jednotlivých verzí plánu a o změny v regulaci rozsahu výstavby v lokalitách. Předem děkuji za Vaši vstřícnost.

S pozdravem

---
signature:
  - Mikuláš Ferjenčík
  - nar. 19. 3. 1987
  - bytem Bořivojova 108, Praha 3
  - zastupitel hl. m. Prahy
...
